Dimostrare che un linguaggio non è ricorsivamente enumerabile

La tecnica per dimostrare che un L è non RE è sempre quella di rifarsi a proprietà di linguaggi noti (ad esempio tramite riduzione).

Ad esempio, se si riesce a costruire una riduzione da L_d (il linguaggio complemento della diagonale, che abbiamo dimostrato a lezione essere non RE) ad L tale che, ipotizzando per assurdo L RE, si ottenga una procedura per L_d, allora si ha un assurdo e si ha dimostrato che L è non RE.







esempio di esercizio riguardante linguaggi non ricorsivamente enumerabili. 

Si consideri il problema di classificare il linguaggio:
L= {w_k | considerata (x,y) decodifica di k si ha che L(M_x) e L(M_y) 
**non** hanno stringhe in comune}

**L non e' Ricorsivamente Enumerabile**

Mi chiedo se ci sia un linguaggio che so essere non ricorsivmente 
enumerabile che si riduce a L: cioè ipotizzando per assurdo che ci sia 
una procedura (TM) che riconosce L allora otterrei una procedura (TM) 
che riconosce il linguaggio noto.

In questo caso basta considerare L_d
L_d= {w_x | w_x non appartiene a L(M_x)}

La riduzione da L_d ad L è la seguente.
Per stabilire se w_x sta in L_d pongo:
y=indice di una qualsiasi TM tale che L(M_y)={w_x}
e poi uso una ipotetica procedura (TM) che riconosce L dandogli in input w_k dove k è la codifica di (x,y) 
(qualora stia in L la procedura termina accettando altrimenti la procedura può non terminare o bloccarsi)

Ho che:
w_k appartiene a L se e solo se L(M_x) e L(M_y)={w_x} non hanno stringhe in comune, cioè w_x non appartiene a L(M_x)

Quindi ipotizzando di avere una procedura (TM) che riconosce L avrei una procedura (TM) che riconosce L_d: assurdo!

---------------------------

C'è anche un altro modo per mostrare che L è non Ricorsivamente Enumerabile.

Basta mostrare:
1) che il complementare di L cioè:
   {w_k | considerata (x,y) decodifica di k si ha che L(M_x) e 
    L(M_y) hanno stringhe in comune}
   è Ricorsivamente Enumerabile
   (la dimostrazione è come quella che abbiamo fatto per l'esercizio 
    5 del facsimile di compito dove si considera un linguaggio analogo)
2) che L è non Ricorsivo
   (la dimostrazione è come quella che abbiamo fatto per l'esercizio   
    5 del facsimile di compito)

Abbiamo visto a lezione un teorema che dice:
se un linguaggio L è RE ed anche il complementare di L è RE allora si ha che L è Ricorsivo

Quindi, per assurdo, se il nostro L fosse Ricorsivamente Enumerabile 
allora, visto che sappiamo che il suo complementare è Ricorsivamente 
Enumerabile, allora avremmo che L sarebbe Ricorsivo (assurdo)
